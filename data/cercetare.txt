Cercetarea...
...reprezintă direcția strategică în care evoluția ULBS a fost cea mai semnificativă. Astfel, ultimii ani au reprezentat o perioadă plină de realizări în ceea ce privește activitatea de cercetare și inovare, impulsionată într-o primă etapă de donația venită din partea Hasso Plattner Institute.
În plus față de sprijinul HPI, a crescut nivelul de finanțare a cercetării prin câștigarea unor proiecte majore de cercetare, naționale și europene, inclusiv în cadrul Horizon Europe și PNRR. De asemenea, prestigiul internațional al ULBS a crescut semnificativ prin atragerea unor cercetători străini.
Toate aceste inițiative subliniază potențialul ULBS în dezvoltarea continuă ca centru de inovare și excelență academică.
Direcția Strategică a Facultății în Cercetare
Pornind de la poziția ocupată de facultatea noastră în cadrul ULBS, Facultatea de Științe Economice ULBS vizează stimularea creșterii calității, inovării și vizibilității activităților de cercetare științifică.
Centrul de Cercetări Economice
Misiunea Centrului de Cercetări Economice al ULBS este de a susține excelența în științele economice, promovând cercetarea fundamentală și aplicativă printr-o abordare interdisciplinară și transdisciplinară.
Ne concentrăm pe teme de actualitate cu impact național și internațional, încurajând inovația, colaborarea și dezvoltarea de soluții relevante pentru provocările economice ale prezentului și viitorului.
International Economic Conference of Sibiu (IECS)
IECS reprezintă unul dintre cele mai importante evenimente academice și profesionale organizate de Facultatea de Științe Economice ULBS. Conferința continuă o tradiție valoroasă de promovare a dialogului, inovării și colaborării între cercetători, cadre didactice și profesioniști din întreaga lume.
IECS oferă o platformă pentru diseminarea rezultatelor cercetării științifice, studii de caz și analize privind politicile publice, care abordează provocările economice actuale.