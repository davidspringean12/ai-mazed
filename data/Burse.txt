Dispozitii necesare
Art. 11 Stabilirea criteriilor de acordare a burselor și a altor forme de sprijin material pentru studenții
din Universitatea „Lucian Blaga" din Sibiu se face în baza:
• Legii învățământului superior 199/5 iulie 2023, publicată în M.O. nr. 614/5 iulie 2023;
• Ordinul MEC 4957/31 iulie 2025 pentru modificarea anexei la Ordinul ME 6.463/2023
privind aprobarea Criteriilor generale de acordare a burselor și a altor forme de sprijin
financiar de la bugetul de stat pentru studenții și cursanții din învățământul superior cu
frecvență, publicat în M.O. nr. 726/4 august 2025;
• Ordinului ME nr.6463/02.10.2023 privind aprobarea Criteriilor generale de acordare a
burselor şi a altor forme de sprijin financiar de la bugetul de stat pentru studenții şi cursanţii
din învăţământul superior de stat, învăţământ cu frecvenţă, publicat în M.O. nr.
913/10.10.2023, modificat prin Ordinul ME nr.6742/02.12/2023;
• Ordinului ME privind aprobarea cuantumurilor burselor pentru studenţii înmatriculaţi la
programe de studii universitare, organizate cu finanţare de la bugetul de stat, la forma de
învăţământ cu frecvenţă, în instituţiile de învăţământ superior de stat;
• Contractului instituţional al Universităţii „Lucian Blaga" din Sibiu încheiat cu MEC;
• Ordinului MECTS nr. 3666 din 30 martie 2012 privind Codul drepturilor şi obligaţiilor
studentului.
Art. 22
(1) Universitatea „Lucian Blaga" din Sibiu (ULBS) poate acorda următoarele tipuri de burse:
a) burse de performanţă;
b) burse sociale;
c) burse speciale;
d) burse de performanţă sportivă;
e) burse „ULBS”;
f) burse „Cum Laude”;
g) burse pentru învățământ dual.
(2) În funcție de modificarea corespunzătoare a structurii organizatorice a instituției, aceasta mai
poate acorda următoarele tipuri de burse:
a) burse de studiu;
b) burse pentru masterat didactic;
(3) În funcție de scopul pentru care urmează a fi acordate, bursele se grupează în următoarele
categorii:
a) pentru rezultate academice: bursele prevăzute la alin (1) lit a), lit e), lit g) și alin (2) lit a) -
b);
b) pentru sprijin social: bursele prevăzute la alin.(1) lit. b);
c) pentru alte activități: bursele prevăzute la alin (1) lit c), lit d) și lit (f);
BENEFICIARII BURSELOR
Art. 33
(1) Beneficiarii burselor acordate de Universitatea „Lucian Blaga” din Sibiu de la bugetul de
stat sunt studenţii înmatriculaţi la programele de studii ale Universității „Lucian Blaga” din
Sibiu, ciclul de studii universitare de licenţă şi master, cursuri cu frecvenţă, şcolarizaţi pe locuri
subvenționate de la bugetul de stat.
(2) Condiția de obținere a unei burse acordate de către ULBS indiferent de categorie, este ca
studentul să fie integralist, cu excepția bursei sociale cu caracter permanent sau ocazional.
Studentul integralist, cu excepția studentului din anul I, este studentul care a obținut în anul
anterior celui pentru care solicit bursă minim 60 de credite, la disciplinele obligatorii şi
opționale, prevăzute în contractul de studiu.
(3) Bursele se acordă pe perioada desfășurării activităților didactice, prin care se înțelege cursuri,
seminare, laboratoare, proiecte, activități practice, sesiune de examene, conform structurii anului
universitar, doar pentru studenții de la învățământul cu frecvență înmatriculați pe locurile
finanțate de la bugetul de stat. Acordarea burselor încetează la data pierderii calităţii de student
sau a neîndeplinirii criteriilor de promovabilitate, după caz, în conformitate cu prevederile
regulamentelor;
(4) Nu pot constitui criterii de acordare a oricărui tip de burse provenite din fonduri de la bugetul
de stat: vârsta, sexul, religia, rasa, naţionalitatea, cetăţenia, orientarea sexuală, apartenenţa
politică a candidatului sau a familiei acestuia, apartenenţa la organizaţii legal constituite ori cu
activitate conformă cu legislaţia europeană în vigoare, numărul de ani petrecuţi în alte instituţii
de învăţământ, studiile efectuate în străinătate şi nici accesul la burse din alte surse.
(5) Bursele sociale și bursele sociale ocazionale se pot cumula cu celelalte categorii de burse, dacă
studentul îndeplinește condițiile prezentului regulament pentru acordarea acestora.
(6) Un student nu poate primi două tipuri de burse simultan din aceeaşi categorie, prevăzute la art.
2 alin (3), dar are dreptul să opteze pentru cea cu valoare mai mare sau care se acordă pentru o
perioadă mai îndelungată.
(7) Studenţii pot beneficia de orice tip de bursă pentru un singur program de studii universitare de
scurtă durată, un singur program de studii universitare de licenţă, pentru un singur program de
studii universitare de masterat. Verificarea exactităţii situaţiei studenţilor pentru încadrarea în
prevederile prezentului alineat se face pe baza Cererii de solicitare a bursei, a actelor
doveditoare şi a declaraţiei pe proprie răspundere a studentului.
(8) În cazul întreruperii studiilor bursa se suspendă pe perioada întreruperii. Studenţii care solicită
întreruperea studiilor şi nu au beneficiat de bursă la momentul întreruperii, vor putea beneficia
de bursă în baza rezultatelor obţinute în anul anterior întreruperii.
(9) Studenţii care au fost înmatriculaţi pe locuri cu taxă şi au fost glisaţi pe loc fără taxă subvenționat
de la bugetul de stat beneficiază de orice categorie de bursă după media obţinută în anul
universitar precedent.
(10) Pentru studenţii care beneficiază de bursă Erasmus, care au promovat examenele în baza unor
acorduri bilaterale de schimburi în străinătate, se vor lua în calcul, pe baza foii matricole şi a
echivalării examenelor promovate, creditele obţinute la disciplinele obligatorii şi opţionale.
(11) De prevederile prezentului Regulament beneficiază și studenții etnici români de pretutindeni,
înmatriculați ca studenți bursieri ai statului român fără taxă, cu sau fără bursă. Studenții etnici
români de pretutindeni înmatriculați ca studenți bursieri fără taxă, cu bursă, beneficiază de
cuantumul burselor reglementate de prezentul Regulament, în care se va include și bursa
acordată de statul român.
Art. 44 Universitatea „Lucian Blaga” din Sibiu poate acorda burse, din venituri proprii și studenților
înmatriculați pe locuri cu taxă, la programele de studii ale Universității „Lucian Blaga” din Sibiu,
ciclul de studii universitare de licenţă şi master, cursuri cu frecvenţă, frecvenţă redusă/învăţământ la
distanţă (IFR/ID), în baza prezentului Regulament.
BURSE ACORDATE STUDENȚILOR LA ÎNVĂȚĂMÂNT CU FRECVENȚĂ, CARE OCUPĂ
LOCURI FINANȚATE DE LA BUGETUL DE STAT5
FONDUL DE BURSE
Art. 56 Fondul de burse destinat studenților care ocupă locuri finanțate de la bugetul de stat,
învățământ cu frecvență, ciclul de licență și masterat este fondul alocat anual de la bugetul de stat
prin Contractul instituţional încheiat între ULBS şi MEC.
Art. 67
(1) Fondul de burse alocat facultăților destinat burselor sociale - inclusiv sociale ocazionale, de
performanță I, performanță II, burselor speciale și burselor de performanță sportivă se
repartizează pe specializări și ani de studiu, proporțional cu numărul studenţilor şcolarizaţi pe
locuri subvenționate de la bugetul de stat.
(2) Fondul de burse alocat facultăţilor se repartizează pe tipuri de burse, astfel:
o Minim 30%, dar nu mai mult de 40%- din fondul de burse se alocă pentru burse
sociale și sociale ocazionale;
o Maxim 10% din fondul de burse se alocă burselor de performanță II, burselor
speciale și burselor de performanță sportivă;
o Restul fondului, până la 100% se alocă burselor de performanță I.
(3) Cuantumurile tuturor categoriilor și tipurilor de burse destinate studenților care ocupă locuri
finanțate de la bugetul de stat se aprobă anual prin hotărâre a Senatului, la propunerea
Consiliului de Administrație, cu consultarea reprezentanților studenților, pe baza Ordinului
ministrului Educației și Cercetării privind aprobarea cuantumurilor burselor pentru studenții
înmatriculați la programe de studii universitare, organizate cu finanțare de la bugetul de stat, la
forma de învățământ cu frecvență.
BURSE DE PERFORMANȚĂ
Art. 7 Bursele de performanță sunt de două categorii:
(1) Burse de performanță I - se acordă studenților pentru rezultate deosebite la învățătură;
(2) Burse de performanță II - se acordă studenților pentru performanțe științifice, inovație și
brevete, precum și pentru performanțe cultural-artistice;
BURSA DE PERFORMANȚĂ I
Art.88 Bursa de performanță I se acordă pentru studenții care ocupă locuri subvenționate de la bugetul
de stat, forma de învățământ cu frecvență, de la programele de licență și masterat, începând cu anul I
de studiu, pe perioada desfășurării activităților didactice (cursuri, seminare, laboratoare  proiecte,
activități practice, sesiuni de examene, conform structurii anului universitar).
Art. 99
(1) Bursele de performanță I se acordă astfel:
a) Pentru anul I de studii se ia în considerare media obţinută la examenul de admitere, media
minimă fiind:
• pentru ciclul de licenţă: 8,00;
• pentru ciclul de master: 9,00.
La medii egale se ia în considerare nota obţinută la examenul de bacalaureat, la disciplina
obligatorie a profilului (ciclul licenţă), respectiv nota obținută la examenul de licență /diplomă
(ciclul master).
b) Începând cu anul II de studii universitare, pentru studenții integraliști sunt luate în considerare
rezultatele profesionale ale anului universitar precedent (media ponderată a anului de studii
anterior, calculată înaintea sesiunilor de restanțe, dar după sesiunea de mărire, media minimă
fiind:
• pentru ciclul de licenţă: 8,00;
• pentru ciclul de master: 9,00.
2) Bursele se repartizează proporțional, pe programe și ani de studiu, în funcție de numărul de
studenți înmatriculați pe locuri subvenționate de la bugetul de stat. Bursele se acordă în ordinea
descrescătoare a mediei.
BURSA DE PERFORMANȚĂ II
Art. 1010 Bursa de performanță II se acordă pentru studenții care ocupă locuri subvenționate de la
bugetul de stat, forma de învățământ cu frecvență, de la programele de licență și masterat, începând
cu anul II de studiu, pe perioada desfășurării activităților didactice (cursuri, seminare, laboratoare,
proiecte, activități practice, sesiuni de examene, conform structurii anului universitar), în urma
recunoaşterii performanţelor științific realizate în anul universitar anterior. Pentru studenții care
urmează un program de master cu durata de 1 an se ia în considerare activitatea științifică din anul
universitar anterior, respectiv din ultimul an de licență.
Art. 11 Dosarul de concurs va fi depus la secretariatul Facultăţii, conform Anexei 6, va fi analizat de
Comisia de acordare a burselor pe facultate, care va centraliza și nominaliza studenții eligibili pentru
obținerea acestei categorii de burse.
Art. 12 Criterii de acordare a bursei de performanță II, pentru performanțe științifice, inovație și
brevete:
(1) Studentul trebuie să fie integralist;
(3) Pentru acordarea burselor, se vor utiliza cu prioritate criteriile din categoria A. Criteriile din
categoria B vor fi utilizate, cumulativ cu cele din categoria A, doar în cazul în care, în urma
aplicării criteriilor din categoria A, nu se vor fi acordat toate bursele disponibile la nivelul
instituției.
Art. 13 Bursa de performanță II, pentru performanțe științifice, inovație și brevete se acordă în cazul
cumulării a minimum 100 puncte.
BURSELE SPECIALE
Art. 1411 Bursele speciale se pot acorda studenţilor care se încadrează în cel puţin unul dintre
următoarele cazuri, cu respectarea concomitentă a criteriilor privind promovabilitatea:
a) au obţinut performanţe cultural-artistice deosebite;
b) s-au implicat în activităţi extracurriculare şi/sau de voluntariat.
Art. 1512 Bursa specială se acordă pentru studenții care ocupă locuri subvenționate de la bugetul de
stat, forma de învățământ cu frecvență, de la programele de licență și masterat, începând cu anul II
de studiu, pe perioada desfășurării activităților didactice (cursuri, seminare, laboratoare, proiecte,
activități practice, sesiuni de examene, conform structurii anului universitar), în urma recunoaşterii
performanţelor cultural-artistice, respectiv a activității extracurriculare și de voluntariat efectuate în
anul universitar anterior.
Pentru studenții care urmează un program de master cu durata de 1 an se ia în considerare activitatea
cultural-artistică, respectiv activitatea extracurriculară și de voluntariat din ultimul an de licență.
Art. 1613 Dosarul de concurs va fi depus la secretariatul Facultăţii, conform Anexei 6, va fi analizat
de Comisia de acordare a burselor pe facultate, care va centraliza și nominaliza studenții eligibili
pentru obținerea acestor categorii de burse.
Art. 1714 Criteriile de acordare a bursei speciale pentru performanțe cultural-artistice sunt:
1. 2. Studentul trebuie să fie integralist;

